> Цей гайд створено учасниками спільноти VR Ukraine для того, щоб максимально облегшти вибір VR шолому. Він буде доповнюватись і актуалізовуватись.

## Зміст
- Швидкі відповіді
- Порівняння шоломів
  - [Quest 2](#quest-2)
  - Quest 3
  - Quest Pro
  - Pico 4
  - Pico 4 pro
  - Valve Index
  - HTC Vive Pro 2
  - Bigscreen Beyond
- Застосування шоломів
  - Фітнес
  - Продуктивність
  - Креатив
- Варто остерігатись
  - Windows Mixed Reality
  - Застарілі шоломи
  - PS VR/ PS VR 2
  - Aliexpress
  - Передзамовлення і рідкісні шоломи
- Таблиця порівнняння шоломів


-----

## Швикі відповіді

> Тут зібрані швидкі поради з вибору шолому. Якщо ви довіряєте нашому смаку, цього має бути достатньо для того, щоб визначитись

- ### Кращий вибір ціна/якість - Quest 3
- ### Кращий бюджетний варіант - Quest 2
- ----
- Не маєш компа і хочеш дешевше - Quest 2
- Не маєш компа але хочеш кращу якість - Quest 3
- Маєш комп і хочеш дешевше - Quest 2, Pico 4
- Маєш комп, хочеш кращу якість, але все ще дешевше - Quest 3, Pico 4
- Маєш комп, хочеш найвищу якість і гроші не проблема - Valve Index, HTC Vive Pro 2, Bigscreen Beyound (читай далі)
- ---
- Кращий для фітнесу - Quest 3
- Кращий для продуктивності - Quest 3, Pico 4
- Кращий для креативу - Quest 3
- Кращий для трекінгу очей/обличчя - Quest Pro, Pico 4 Pro
- Кращий для фулбаді трекінгу - Valve Index
- Найвища роздільна здатність - HTC Vive Pro 2
- Найкраща картинка - Bigscreen Beyond
- Найкраща ергономіка - Bigscreen Beyond

----
  
## Порівняння шоломів

> У цій секції забрані стислі описи шоломів, що ми можемо рекомендувати разом з аргументацією наших рекомендацій

### Quest 2

Чудовий варіант для того, щоб відносно задешево познайомитись з VR. Це автономний шолом, що означає, що його не обов'язково підключати до комп'ютера для того, щоб ним користуватись. 

Quest 2 працює на основі чіпу Qualcom Snapdragon XR2 і софтом на базі операційної системи андроїд. Шолом має роздільну здатність у **1832×1920 пікселі на кожне око** і кут огляду у 90 гардусів. Його батареї вистачає на 2-3 годни активної гри (залежно від гри). 

Шолом є чудовим вибором, так як його ціна стрімко падає через вихід новішої моделі. І хоча підтримувати його будуть не вічно, можна сміливо очікувати регулярні апдейти і нові ігри мінімум до початку 2025 року, тому, поки що, можна сміливо купляти.

Варто розуміти, що рівень графіки, порівняно з ПК VR у Quest 2 в автономному режимі нижчий. Проте, цього достатньо для більшості доступних на платформі ігор. 

Завдяки своїй популярності в останні роки, Quest 2 обріс великою кількістю сторонніх аксесуарів, що теж будуть дешевшати по мірі того, як Quest 3 буде ставати популярнішим. 

### Quest 3

Нова можель в лінійці Quest. Покращена в усіх аспектах в порівнняні з попередником. 

Quest 3 працює на основі нового, потужнішого чіпу - Qualcom Snapdragon XR2 Gen 2 (я це не те що вимивити, я надрукував це з 3 спроби), що дає майже подвійний приріст продуктивності. Ігри, що були адаптовані спеціально під Quest 3 вже отримали відчутний апгрейд в графіці. Новинка має нові, кращі лінзи (так звані pancake лінзи), що доволило зробити шолом тоншим і зручнішим. Роздільна здатність виросла до 2064 x 2208 на кожне око, а кут огляду тепер сягає 100 градусів.

Quest 3 оснащений додатковими кольоровими камерами для змішаної реальності, а також датчиком глибини, що використовується у додатках змішаної реальності, покращенного відслідковування рук та автоматичного налаштування ігрової зони. 

На разі, це найкращий варіант із співвідношення ціна/якість на ринку. Особливо для гри в автономному режимі. 

### Quest Pro

Відгалуження в лінійці Quest, орієнтоване на професіоналів. 

Quest Pro був першим шоломом від Meta, що мав pancake лінзи. Проте його висока вартість відлякнула потенційних покупців і навіть зниження ціни на третину не допомогло реабілітувати цей шолом. 

Quest Pro оснащений тим же чіпом, що і Quest 2 і має таку саму роздільну здатність (1800 x 1920 на кожне око). Проте, завдяки новим лінзам він став легшим і тоншим. 

У списку рекомендацій цей шолом опинився завдяки своїй особливій можливості. У шоломі наявні додаткові камери для **відслідковування очей та міміки обличчя**, що робить його чудовим варіантом для соціального VR, не дивлячись на його високу ціну і посередні характеристики. 

Окремої уваги заслуговують контролери Quest Pro. Це перші контролери на ринку, що відслідковують себе за допомогою камер, що забеспечує ідеальний трекінг, навіть якщо шолом контролерів не бачить. На жаль, за це довелось заплатити автономністю контролерів, так як в середньому від одного заряду вони живуть до 8 годин. Цього, в цілому, достатньо середньому користувачеві, але для хардкорних гравців у VRChat точно буде мало. 

### Pico 4

Ще один автономний шолом, на цей раз від китайців. 

Не дивлячись на те, що цей шолом, як і лінійка Quest, автономний, я не радив би його купляти тим, у кого немає комп'ютера. Багато ігор, що є на Quest недоступні на Pico, тому раджу сперу ознайотись з бібліотекою доступних ігор і додатків, перш ніж купляти його. 

Pico 4 - чудовий варіант для бездротового PC VR. Так само як і Quest 3, він оснащений pancake лінзами, що робить його відносно тонким і легким. За рахунок того, що батарея Pico розташована на потилиці, довгі ігрові сесії не так сильно втомлюють голову і шию. 

Pico 4 працює на базі Qualcom Snapdragon XR2, того ж, що і в Quest 2, але на трохи вищих частотах. Роздільна здатність дісплею становить 2160 × 2160 на кожне око, а кут огляду - 100 градусів. 

Загалом, це чудовий варіант якісного шолому для ПК. Привабливим його робить саме ціна - приблизно 400 доларів, що ставить його як раз по середині між Quest 2 i Quest 3 як в ціновому діапазоні, так і в його можливостях. 

### Pico 4 Pro

Професійний шолом від Pico, орієнтований на бізнес. 

Цей шолом має рівно такі самі характеристики як і Pico 4, проте пропонує додаткові камери для **відслідковування очей і міміки**, що робить його ідеальним варіантом для соціального VR. 

Глобальну версію шолому важко купити, якщо ви не бізнес, тому простішим варіантом буде замовити його з Aliexpress (уважно читайте відгуки). Ціна на Алі становить в середньому $650, що робить його більш привабливою покупкою, ніж Quest Pro, якщо все, що вам потрібно це додатковий трекінг. 

### Valve Index

Шолом, що вже став іконою VR, не дивлячись на свій вік. 

Valve Index - це Steam VR шолом, він може працювати тільки в парі з комп'ютером. Для його повноцінного функіонування, йому потрібні базові станції, що відповідають за позиціювання шолому, контролерів та інших трекерів у просторі. 

Шолом має роздільну здатнісь 1440×1600 на кожне око з частотою до 144 Гц і кут огляду у 120 градусів. він використовує асферичні лінзи, що дозволяє отримати доволі високу чіткість зображення. 

Окремої уваги заслуговують контролери Індексу - Valve Knuckles. Вони вже встигли стати стандартом індустрії, настільки, що багато виробників навіть не намагаються вже робити свох контролери і кладуть Knuckles в комплект. Їхня ергономіка в сукупності з відслідковуванням кожного пальця індивідуально і повна сумісність з усіма іграми SteamVR - те що робить їх кращими на ринку. 

Офіційно, ціна повного комплекту (шолом, 2 базові станції та контролери) - $1000. Але в україні його за таку ціну не придбати, на жаль. Але не дивлячись на високий цінник, ви все одно отримуєте високу якість самого шолому, бездоганний трекінг і найкращі контролери на ринку. 

### HTC Vive Pro 2

Ще один Steam VR шолом, на цей раз від HTC. 

Чудовий преміум варіант для тих, хто хотів би Індекс, але вважає, що його роздільної здатності недостатньо. 

Роздільна здатність HTC Vive Pro 2 - 2448 × 2448 на кожне око, а кут огляду - 120 градусів. Все, що можна сказати про Індекс відноситься і сюди - ідеальний трекінг, чітке зображення, гарний звук. 

Єдине на що я б хотів звернути увагу, це контролери. Якщо є можливість, краще відмовитись від "задоволеня" користування контролерами від HTC - вони вкрай незручні і не інтуїтивні. Контролери від valve чудово сумісні з цим шоломом, тож нема причин створювати собі додатковий дискомфорт. 

### Bigscreen Beyond

Найбільш вражаючий Steam VR шолом на сьогоднішній день. 

Bigscreen Beyond найближче з усіх на ринку підібрався до поняття VR-окуляр. Завдяки новому поколінню дісплеїв та pancake лінзам, інженери спромоглись створити найменьший і найлегши VR-шолом у світі.
Його роздільна здатність складає  2560x2560 на кожне око з кутом огляду приблизно у 110 градусів. Він використовує MicroOLED дисплеї, що робить картинку максимально контростною і насиченою. 

Головною особливістю Beyond є те, що це саме ТВІЙ шолом: перед замовленням тебе попросять зробити 3д скан обиччя, надати свою міжвзірцеву відстань і діоптрії. Після цього, шолом зроблять спеціально під твої характеристики для ідеального досвіду користування. 

За подібний преміум доводиться багато платити. Потенційний покупець має бути готовим розлучитись з $1000 лише за сам шолом. Базові станції, контроллери і навіть навушники доведеться купляти окремо. Але, як на мене воно того вартує. 

----

## Застосування шоломів

> В цій секції описані різні сценарії застосування VR шоломів, окрім ігор, і наші рекомендації щодо них.

### Фітнес і VR

Корім ігор, що змушують багато рухатись у VR існують також і спеціалізовані додатки для фітнесу, йоги і так далі. 

На нашу думку, головним фактором у виборі VR шолому для фітнесу є зручність. Останнє, чого ви хочете під час тренування - заплутатись у дротах, або мати на собі незручний шолом. Саме тому, для фітнесу у VR найкраще підходять автономні шоломи. 

**Quest 3** найкраще підійде тим, хто не хоче підключати шолом до пк кожного разу та тим, хто багато подорожує. За рахунок компактності шолому, займатись спортом в ньому достатньо комфортно і наявність великох бібліотеки додатків, серед яких є і ексклюзиви Мета роблять його майже ідеальним вибором. Єдиний недолік - не досить зручне стандартне кріплення на голову, що може тиснути на потилицю і обличчя деяким користувачам. 

**Pico 4** кращий варіант для домашніх тренувань. Легкий і компактний - він зручно сиить на голові, а за рахунок більш рівномірного розподілу ваги шолому на голові (половина його маси у вас на потилиці, там акумулятор), від нього меньше втомлюєшся, ніж від інших шоломів. За рахунок будови сисеми охолодження Pico 4 у нього меньше запотівають лінзи, так як повітря частково захоплюється з середини шолома, обдуваючи обличчя користувача та лінзи. 

### Продуктивність

До мене часто звертаються люди з питанням, чи можна працювати у VR. Можна. Завдяки додатку Immersed для **Quest 3** і **Pico 4** можна дублювати екран коп'ютеру чи ноутбуку у шолом, створювати віртуальні монітори у вр, вести колаборативну роботу і навіть презентації. 

Найкрищими шоломами для цього є саме Pico 4 і Quest 3. Обидва вони пропонують кольорове pass-through (функція, що дозволяє бачити реальний світ не виходячи з вр), високу роздільну здатність дісплеїв та якісні лізни, що дуже важливо у роботі з текстом. Моя особиста рекомендація - Pico 4, так як його роздільна здатність трохи вища, а ціна трохи нижча. 

### Креативність 

В цій категорії абсолютним лідером є і ще надовго залишиться **Quest 3**. На платформі доступні десятки різних додатків для малювання, 3-д моделювання, дизайну та створення музики. Деякі з них підтримують змішану реальність, що додає можливостей. Можлво, ви будете виглядати дивно у VR шоломі на схилі гори, але ви в цей момент можете писати пейзаж на віртульному холсті маючи з собою лише шолом, а не важчезний етюдник і гору пензлів)


## Варто остерігатись 

> Ця секція присвячена шоломам, які не варто розглядати до купівлі. Це лише рекомендації, але якщо у вас виникнуть пробоеми з тим, що описано нижче - ми вас попереджали)

### Windows Mixed Rality

Windows Mixed Reality - вже, по суті, мертва платформа. На ній було випущено багато цікавих бюджетних шоломів для ПК, головною особливістю яких був inside-out трекінг, як в автономних шоломах. Це означає, що шолом відслідковував себе сам, за допомогою камер і не потребував базових станцій. 

Не дивлячись на всю привабливість і дешевизну WMR шоломів, рекомендувати їх ми не можемо. Софт, що відповідає за роботу шоломів часто глючить, трекінг бажає залишати кращого, а контролери не тільки не дуже зручні, вони ще й зжирають батарейки за одну довгу сесію. Також у WMR шоломів доволі крихкі кабелі і якщо ваш кабель пошкоджено, то простіше викинути весь шолом, ніж шукати заміну чи ремонтувати.

Дуже шкода, що WMR не отримав подальшого розвитку, бо серед шоломів є і цікаві опції, але, на жаль, недоліки переважають усі преваги, що ці шоломи мають. 

### Застарілі шоломи

Нічого проти застарілих моделей я, особисто, не маю. Багато з них все ще можна купити у гарному стані за цілком адекватні гроші. Але рекомендувати їх до купівлі я не можу. 

Найбільша проблема з застарілими шоломами у тому, що запчастини знайти для них вкрай важко. А це означає, що якщо з вашим шоломом щось трапилось, є висока вірогідність його просто викинути. 

Думайте про це, як про старий ноутбук: так, він все ще працює і робить свою роботу, але невідомо ані як довго він вам ще прослужить, ні скільки буде коштувати ремонт у разі чого. 

Прямо зараз на ринку багато вживаних Quest 2, тож замість умовного Oculus Rift S краще купити Quest 2 і мати набагато меньше проблем. 

### PS VR / PS VR 2

З PS VR все доволі очевидно: це дуже застарілий шолом для консолі минулого покоління. Одного погляду на його роздільну здатність тостатньо, щоб передумати його купляти (960х1080 на око), але я особисто знаю людину, що купила його у 2023 і авторитетно заявила мені, що "лайно той ваш віар". Так, PS VR можна підключити до компа, але чи варто? Це застарілий мотлох, що не знайшов популярності навіть на рідній платформі, що вже казати у світі PC VR

З PS VR 2 все не так однозначно. На папері все виглядає просто чудово і сам по собі шолом дійсно крутий. Але бібліотека ігор PS VR 2 зараз залишає бажати кращого і невідомо, чи буде вона поповнюватись в майбутньому. Тому і рекомендувати його ми не можемо. Можливо, в майбутньому наша думка зміниться, особливо, якщо його зможуть повноцінно подружити з ПК, але не зараз. 

### Aliexpress

Це доволі очевидно, але варто наголосити - майже все, що ви бачите на Алі за запитом VR - сміття. 

Виключеннями є лише шоломи від Pico, їх там можна купити цілком собі офіційно і дешевше ніж у нас чи в ЄС. Якщо ви готові довірити свої гроші китайцю і готові до пердолінгу з перепрошивкою шолому, то це чудовий варіант зекономити на непоганих шоломах. 

Щодо інших варіантів, що трапляються на Алі, то це або зовсім сміття і не VR шоломи навіть (VR-бокси для телефонів, "смарт-окуляри" для перегляду фільмів), або дивні варіації на тему "ми тут придумали, а ви розбирайтесь" з лайняними лінзами, ніяким трекінгом а жахливою зборкою. Побережіть нерви та гроші і оминайте Алі третьою дорогою. 

### Передзамовлення і рідкісні шоломи

Індустрія VR стрімко розвивається і ледь не щомісяця з'являється ананось чогось нового і проривного. І хоча все це виглядає дуже цікаво, але я не рекомендую вкладатись у краудфандінг проекти або залишати передзамовлення на шоломи, про які відомо лише обіцянки розробників. 

Так, Pimax обіцяють вам 8к шолом з кутом огляду у 200 градусів, але навіть якщо він вам прийде, його софт буде нестабільним, сам шолом важким і некомфортним, а його ремонт у разі чого - неможливим. А коштують такі іграшки ой як не дешево. 

І хоча я сам слідкую за оновленнями таких компаній як Lynx, Somnium, Pimax, Immersed і так далі, я б не радив міняти гроші на обіцянку.

Краще берегти гроші, дочекатись релізу, оглядів і тоді вже приймати рішення.

## Таблиця порівнняння шоломів

> Ціни вказані офіційні, за нові шоломи/комплекти. Вони можуть і будуть відрізнятись в Україні

|Назва      |Автономний|Роздільна здатність|Кут огляду|Відслідковування очей/обличчя|Ціна  |
|-----------|:--------:|:-----------------:|:--------:|:---------------------------:|-----:|
|Quest 2    |так       |1832 x 1920        | 90       |ні                           |$300  |
|Quest 3    |так       |2064 x 2208        | 104      |ні                           |$500  |
|Quest Pro  | так      |1800 x 1920        | 106      | так                         | $1000|
|Pico 4     | так      |2160 x 2160        | 105      | ні                          |$430  |
|Pico 4 Pro |так       | 2160 x 2160       | 105      | так                         | ~$650|
|Valve Index|ні        |1440 × 1600        | 120      | ні                          |$1000 |
|HTC Vive Pro 2|ні     | 2448 x 2448       | 120      | ні                          |$800  |
|Bigscreen Beyond|ні   | 2560 × 2560       | 110      | ні                          |$1000 |
